# NVDA Unmute (Автоувімкнення звуку Windows)

* Автор: Олександр Грищенко
* Версія: 1.2
* Завантажити [стабільну версію][1]
* Завантажити [версію в розробці][2]

Цей додаток перевіряє стан аудіосистеми Windows під час запуску NVDA. І, якщо виявляється, що звук вимкнений або дуже приглушений, - додаток примусово вмикає його.
Також додаток перевіряє стан синтезатора мовлення. Якщо виникли проблеми з його ініціалізацією, виконуються спроби запуску синтезатора, який вказаний в налаштуваннях NVDA.

## Діалогове вікно налаштувань додатку
В діалоговому вікні налаштувань додатку доступні такі параметри:
1. Опція, яка дозволяє увімкнути системний звук Windows на максимальну гучність при запуску NVDA.
2. Якщо попередній прапорець не встановлений, то за допомогою наступного слайдера можна відрегулювати рівень гучності системного звуку, який буде встановлений при запуску NVDA.
3. Слайдер для налаштування значення мінімальної гучності звуку, при якому перші два пункти не будуть застосовуватись.

Примітка: Опції 1 та 2 застосовуються в наступних випадках:
* якщо звук системи Windows був вимкнений перед запуском NVDA;
* якщо рівень системного звуку нижчий ніж значення задане за допомогою слайдера 3.

4. Наступний прапорець дозволяє увімкнути повторну ініціалізацію драйвера голосового синтезатора.
Ця процедура буде запускатись лише у тому випадку, коли при старті NVDA буде виявлено, що драйвер синтезатора голосу не був ініціалізований.
5. В цьому полі можна вказати кількість спроб повторної ініціалізації драйвера. Спроби виконуються циклічно з інтервалом в 1 секунду. Значення 0 означає, що спроби будуть виконуватись безкінечно аж до успішного завершення процедури.

6. Наступний прапорець вмикає або вимикає відтворення стартового звуку при успішному виконанні операції.

## Журнал змін

### Версія 1.2
* переведено на використання модуля **pycaw** замість **Windows Sound Manager**;
* додано відтворення звуку під час запуску, коли аудіо успішно увімкнено додатком.

### Версія 1.1
* додане діалогове вікно з налаштуваннями додатку;
* оновлений переклад українською мовою.

### Версія 1.0.1
* Виконує неодноразові спроби увімкнути драйвер синтезатора у разі його невдалої ініціалізації;
* Додано переклад на в'єтнамську мову (подяка Dang Manh Cuong);
* перекладено українською.

### Версія 1.0. Особливості реалізації
В роботі додаток використовує сторонній модуль Windows Sound Manager.

## внесення змін в NVDA Unmute
Ви можете клонувати цей репозиторій, щоб внести зміни до NVDA Unmute.

### Додаткові залежності
Наступні модулі можна встановити за допомогою pip:
- markdown
- scons
- python-gettext

### Підготовка додатку для розповсюдження
1. Відкрийте командний рядок, перейдіть до кореневого каталогу цього репозиторія.
2. Запустіть на виконання команду **scons**. Якщо не виникло помилок, згенерований додаток розміщується в поточному каталозі.

[1]: https://github.com/grisov/Unmute/releases/download/v1.2/unmute-1.2.nvda-addon
[2]: https://github.com/grisov/Unmute/releases/download/v1.2/unmute-1.2.nvda-addon
